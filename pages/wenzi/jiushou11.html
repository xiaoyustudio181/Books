<!DOCTYPE html>
<html lang="en">
<head>
    <meta charset="UTF-8">
    <title>玖守</title>
    <style>
        @import "../../dist/css/bootstrap.min.css";
        @import "../../css/common.css";
        @import "../../css/liezi.css";
    </style>
    <script src="../../js/jquery-3.0.0.min.js"></script>
    <script src="../../js/common.js"></script>
</head>
<body>
<div id="menu">
    <p><a href="catalog.html" class="btn btn-default" id='back'>返回目录(S)</a></p>
    <p><a href="jiushou10.html" class="btn btn-default" id='previous'>上一节(A)</a></p>
    <p><a href="jiushou12.html" class="btn btn-default" id='next'>下一节(D)</a></p>
</div>
<div class="container">
    <div class="jumbotron">
        <h1>玖守</h1>
    </div>
    <div class="row">
        <div class="col-sm-12 myfont">
            <p class="title">守弱</p>
            <p class="head">原文<span class="open_content">展开原文</span></p>
            <p class="content pre-line">　　老子〔文子〕曰：天子公侯以天下一国为家，以万物为畜。怀天下之大，有万物之多，即气实而志骄，大者用兵侵小，小者倨傲凌下，用心奢广，譬犹飘风暴雨，不可长久。是以，圣人以道镇之，执一无为，而不损冲气，见小守柔，退而勿有，法于江海。江海不为，故功名自化；弗强，故能成其王；为天下牝，故能神不死；自爱，故能成其贵。万乘之势，以万物为功名，权任至重，不可自轻，自轻则功名不成。夫道，大以小而成，多以少为主，故圣人以道莅天下。柔弱微妙者，见小也；俭啬损缺者，见少也。见小故能成其大，见少故能成其美。天之道：抑高而举下；损有余，补不足。江海处地之不足，故天下归之奉之。圣人卑谦，清静辞让者，见下也；虚心无有者，见不足也。见下故能致其高，见不足故能成其贤。矜者不立，奢也不长，强梁者死，满日者亡，飘风暴雨不终日，小谷不能须臾盈。飘风暴雨，行强梁之气，故不能久而灭，小谷处强梁之地，故不得不夺。是以，圣人执雌牝，去奢骄，不敢行强梁之气。执雌牝，故能立其雄牡，不敢奢骄，故能长久。</p>
            <p class="pre-line">[译文]
            　　老子说：天子诸侯以天下一国为家，以万物为积蓄，为已有。胸怀天下之大，拥有万物之多，便气满志骄自夸其大，强大的用兵侵略弱小的，弱小的又傲慢不恭欺凌再小的，欲望太强，就好像是急风暴雨一样，不可久长。因此圣人以道守之，执道而无为，而不损害虚和之气，见小守柔，守柔而强，退而不为已有，效法于江海，因江海能容纳一切水流的归附，所以成为百谷之王。江海无为而善下，则四方这水都流入进来，人效法江海之所为，不求名而名成；不逞强而成强，便可统治，称王于天下；成为天下最为柔弱者，故能使神存而不离于形；自我爱护之，所以能成就大贵。大国之君，以万物为功名，权任至重，不可自我轻贱，自我轻贱则功名不成。道这个东西，因小而成大，多以少累积而成，故圣人以道统治天下。柔弱微妙的可以见小，俭啬损缺的可以见少。见小故能成就其大，见少故能成就其美。天之道，平抑高者而抬举下者；损失多余的而补充不足的。江海处于地下之势，故天下之水都归入它服侍它。圣人谦卑，清静避让者就可见其卑下，虚心无有者就可见其谦虚。见卑下故能达到高，见谦虚故能成就贤。自以为是者不可立，欲望太强者不可久长，强横凶暴者必致死亡，自我满足者必然消亡，急风暴雨不可能持续一天，山间小溪不可能承载过多的雨量。急风暴雨行强横凶悍之气，所以不能持久终将消亡，山间小溪处狭小之地，故不得不满溢而出，为雨水所夺。急风暴雨行强横凶悍之气，尚且不能长久，何况对于人呢！大国行凶悍之气，不久而灭，小国傲慢凌下，不能不亡。因此圣人执柔弱中之柔弱，去除奢骄，不敢行强横凶暴之气。执柔弱中之柔弱，故能立其阳刚，不敢奢骄，所以才能够保持长久。
            </p>
        </div>
    </div>
</div>
</body>
</html>